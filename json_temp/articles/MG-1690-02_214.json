{"div":{"@xmlns":"http://www.tei-c.org/ns/1.0","@type":"article","@xml:id":"MG-1690-02_214","@resp":"wordpro","head":{"value":"[Mort de Mr Miton]*","id":"/div/head"},"bibl":{"title":{"value":"Mercure galant","id":"/div/bibl/title"},"#":{"value":", février 1690 [tome 2], p. 214-216.","id":"/div/bibl/#"}},"p":{"#1":{"value":"J’ay à vous apprendre une autre mort, qui vous fera regreter la perte que les Gens de Lettres ont faite icy depuis peu de jours. C’est celle du fameux M","id":"/div/p/#1"},"hi":{"@rend":"sup","#":{"value":"r","id":"/div/p/hi/#"}},"#2":{"value":" Miton, dont je sçay que la reputation vous est connuë. Il avoit esté Tresorier Extraordinaire des Guerres, &amp; il y avoit plus de vingt ans qu’une facheuse paralysie luy faisoit garder le lit. Quantité de personnes de la Cour &amp; d’un rang tres-distingué qui avoient pour luy beaucoup d’estime, luy rendoient des visites fort frequentes pour le plaisir de joüir de sa conversation. Il estoit fort éclairé, sçavoit bien la langue, &amp; les plus beaux Ouvrages qu’on ait imprimez depuis un fort grand nombre d’années, luy ont esté apportez en manuscrit, pour en avoir son avis, avant qu’on les ait donnez au Public. Il en jugeoit sainement, &amp; sa critique estant toûjours aussi honneste que judicieuse, les plus indociles y deferoient sans murmure ; &amp; se faisoient un plaisir d’en profiter.","id":"/div/p/#2"}}}}